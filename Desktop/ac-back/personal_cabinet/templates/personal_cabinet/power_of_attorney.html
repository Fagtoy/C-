Погоджуюсь представляти мої інтереси (діяти від мого імені) в галузі навчання, підвищення та підтвердження кваліфікації, підтвердження дійсності документів моряків, працевлаштування та надання інших послуг, пов’язаних з професіональною діяльністю моряків.
З метою виконання наданих цією довіреністю повноважень представник у межах, що допускаються чинним законодавством України, вправі від мого імені та у моїх інтересах:
здійснювати необхідні заходи з організації процесу навчання в сфері дипломування моряків й професійно-технічної освіти та виконання інших супутніх дій стосовно організації мого навчання ті підтвердження кваліфікації;
подавати та отримувати документи, видані та/чи оформлені на моє ім’я;
укладати в моїх інтересах будь-які угоди та інші правочини (в тому числі публічні оферти, тощо),  що стосуються галузі навчання, підвищення та підтвердження кваліфікації, підтвердження дійсності документів моряків, працевлаштування та надання інших послуг, пов’язаних з професіональною діяльністю моряків, на умовах, про які йому відомо з укладеного між нами договору доручення;
підписувати від мого імені документи, які пов’язані із виконанням передбачених довіреністю повноважень;
одержувати будь-які довідки, свідоцтва, дозволи, витяги з реєстрів (у тому числі Державних та Єдиних), дублікати документів, їх копії, відповіді на запити, скарги, заяви, належні для мене примірники правочинів, витяги та копії рішень та інших документів, інші документи, пов’язані з цією довіреністю, отримання яких дозволяється законом;
знайомитися з матеріалами моєї особистої справи, що стосується зазначеної галузі;
давати усні та письмові пояснення компетентним установам (органам) у разі виникнення такої необхідності;
сплачувати нараховані мені збори та/чи інші обов’язкові платежі, здійснювати оплату за договорами за мій рахунок, у визначеній цією довіреністю та договором доручення спосіб;
оскаржувати дії органів та посадових осіб у позасудовому порядку;
забезпечити, у разі необхідності, подання моїх персональних даних до відповідних баз персональних даних, інших електронних інформаційних ресурсів, в тому числі, (але не виключно) за допомогою програмних засобів інформаційно-телекомунікаційних систем порталу MDU, для виконання зобов’язань, без додаткового повідомлення мене, як суб’єкта персональних даних, про таке передання, виключно з метою їх обробки (збору) в рамках цієї довіреності;
здійснювати використання, поширення, доступ третіх осіб до моїх персональних даних в обсязі, необхідному для виконання зобов’язань за Договором доручення, а також дії щодо надання часткового або повного права обробки персональних даних іншим суб’єктам відносин, пов’язаних із персональними даними; самостійно визначати місце зберігання та спосіб використання моїх персональних даних, що передані мною для виконання зобов’язань за Договором доручення;
вчиняти інші дії, передбачені чинним законодавством України для такого роду уповноважень, та які на думку представника будуть доцільними для правильного і ефективного виконання цієї довіреності.

Ця Згода надається мною на строк, необхідний для досягнення мети обробки (збору) персональних даних, визначеної Договором доручення.
